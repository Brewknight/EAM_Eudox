# Ανάλυση Απαιτήσεων Χρήστη (User Requirement Analysis)

## Ομάδες Χρηστών

1. Φοιτητές
2. Εκδότες
    * Αυτοεκδότες
    * Εκδοτικοί οίκοι
    * Άλλοι διαθέτες συγγραμάτων και σημειώσεων (δωρεάν ή μη).
3. Γραμματείες
4. Διανομείς
   * Βιβλιοπωλεία
   * Βιβλιοθήκες
   * κ.α.

## Περσόνες

### Παναγιώτης Παναγόπουλος - Φοιτητής

<img src = "./images/Panos.jpg" style = "width: 50%">

* 18 ετών
* Πρωτοετής φοιτητής ΣΕΜΦΕ
* Πήγε σχολείο και μεγάλωσε στη Γλυφάδα
* Ο στόχος του ήταν να σπουδάσει Computer Engineering στο ΕΜΠ, αλλά δεν πήγε καλά στις πανελλήνιες.
* Πρώτη φορά που χρησιμοποιεί τον Εύδοξο για δήλωση συγγραμάτων
* Βρίσκεται σε μεγάλη σύγχυση όσον αφορά το απολύτως διαφορετικό περιβάλλον, καθώς και την πληθώρα και δυσκολία των μαθημάτων
* Μέσο στάδιο εξοικείωσης με υπολογιστή
* Η επιφάνεια εργασίας του είναι γεμάτη με διαφόρων ειδών εικονίδια
* Δεν θέλει να μπαίνει στον ιστοχώρο και να νιώθει την ίδια σύγχηση που νιώθει στο χώρο του Πανεπιστημίου
* Θα προτιμούσε να κάνει τη δουλειά του γρήγορα χωρίς πολλή κούραση

### Μανώλης Κανάκης - Προμηθευτής

<img src = "./images/Manolis.jpg" style = "width: 50%">

* 53 ετών
* Υπάλληλος και ιδρυτικό μέλος του εκδοτικού οίκου "Κνωσσός"
* Γεννημένος στην Κρήτη
* Διαζευγμένος πριν 6 χρόνια
* Ελαφρά προβλήματα όρασης
* Χαμηλών τόνων
* Μικρή εξοικείωση με υπολογιστές
* Συμβουλεύεται την 20χρονη κόρη του για να λύσει τυχόντα προβλήματα με τον υπολογιστή
* Του αρέσει να βοηθάει την κόρη του με το πανεπιστήμιο (Γλωσσολογία)
* Σπούδασε Φιλολογία
* Του αρέσει πολύ το διάβασμα, και επενδύει τον ελεύθερο του χρόνο διαβάζοντας στην πολυθρόνα του.
* Έχει αναλάβει την καταχώριση των συγγραμάτων του οίκου στον Εύδοξο, γιατί θεωρεί, ότι μόνο εκείνος θα κάνει τη δουλειά όπως πρέπει, παρόλο που δεν ξέρει υπολογιστές επαρκώς.
* Όταν μάθει έναν τρόπο να κάνει μια δουλειά, *δεν* τον ξεμαθαίνει.

### Σούλα Ευγενίδου - Γραμματεία

<img src = "./images/Soula.jpg" style = "width: 50%">

* 42 ετών
* Παντρεμένη με 2 παιδιά
* Γραμματεία στο Τμήμα Παιδαγωγικών ΕΚΠΑ τα τελευταία 10 χρόνια
* Σπούδασε Ηλεκτρονικούς Υπολογιστές
* Ευέξαπτη
* Έξυπνη
* Κάνει καλά τη δουλειά της
* Υψηλό επίπεδο εξοικείωσης με υπολογιστές και τεχνολογίες
* Κουράζεται και νευριάζει όταν τα προγράμματα που χρησιμοποιεί δεν είναι responsive
* Της είναι δύσκολο να συνεννοηθεί με τους καθηγητές, καθώς *"δεν καταλαβαίνουν"*, αλλά θα προσπαθήσει
* Τα πάει καλά με τα παιδιά και τους φοιτητές και προσπαθεί να τους βοηθήσει όσο μπορεί.
* Ευπροσάρμοστη
* Στόχος της είναι να μπορεί να διαχειρίζεται (αλλαγές/προσαρμογές) τα διατιθέμενα συγγράματα για κάθε μάθημα, ανάλογα με τις απαιτήσεις των καθηγητών του κάθε μαθήματος.

### Νίκος Κωστέας - Διανομέας

<img src = "./images/nick.jpg" style = "width: 50%">

* 29 ετών
* Ανύπαντρος
* Part-Time Υπάλληλος στο βιβλιοπωλείο "Κλειδάριθμος"
* Σπούδασε Γραφιστική
* Του έχει ανατεθεί η διαχείρηση των συγγραμμάτων που διανέμει το βιβλιοπωλείο, καθώς και η ίδια η διανομή των συγγραμμάτων στους φοιτητές που έρχονται
* Βαριέται πολύ αυτή τη δουλειά, αλλά την έχει ανάγκη και θα φύγει με την πρώτη ευκαιρία
* Καλό επίπεδο εξοικείωσης με υπολογιστή
* Σεβαστά μεγάλη ταχύτητα εκμάθησης νέων εργαλείων

---

## Ανάλυση Εργασίων - Σενάρια Χρήσης

---

### Φοιτητής - Δήλωση Συγγραμμάτων

#### Ανάλυση Εργασιών Δήλωσης Συγγράμματος

1. Είσοδος στην αρχική σελίδα του Εύδοξου

    * Με την εισαγωγή στη σχολή τους, οι φοιτητές προσκομίζονται το URL του website, αλλά και με μια γρήγορη έρευνα μέσω μηχανών αναζήτησης μπορεί εύκολα να βρεί το site.

2. Εύρεση κατηγορίας "Φοιτητές"

    * Για την διευκόλυνση των χρηστών, συνίσταται η κατηγοριοποίηση των λειτουργιών σε ομάδες χρηστών. Η κάθε κατηγορία, εν δυνάμει θα περιέχει συνδέσμους προς όλες τις επιμέρους λειτουργίες

3. Επιλογή "Δήλωση Συγγραμμάτων"

4. Είσοδος - Login/Sign up

    * Να τονιστεί πως ο χρήστης **μπορεί να κάνει login ή sign up οποτεδήποτε θέλει**, απλά στην προκειμένη υποθέτουμε πως δέν κανει απο δική του πρωτοβουλία, οπότε όταν το σύστημα απαιτεί έγκυρη είσοδο, θα του ζητηθούν τότε τα στοιχεία του.
    * Το log in εδώ έχει σημασία, διότι:
        * Πρέπει να γίνει πιστοποίηση της φοιτητικής ιδιότητας του χρήστη.
        * Η δήλωση των συγγραμάτων γίνεται ανάλογα με τη σχολή και το τμήμα φοίτησης του χρήστη
        * Θα ήταν χρήσιμο ο φοιτητής να έχει τη δυνατότητα να δει παλαιότερες δηλώσεις

5. Αναζήτηση επιθυμητών μαθημάτων και επιλογή συγραμμάτων

    * Ο φοιτητής μπορεί να αναζητήσει τα μαθήματα με το όνομά τους, αλλά για δική του διευκόλνση υπάρχει και μια λίστα που τα μαθήματα είναι ομαδοποιημένα ανά εξάμηνο Ίσως, αν υπάρχει πρόσβαση σε τέτοια δεδομένα, θα υπάρχει μια λίστα απο προτεινόμενα ή μη περασμένα μαθήματα ή μαθήματα για τα οποία ο φοιτητής δεν έχει παραλάβει σύγγραμα.

6. Επιβεβαίωση δήλωσης

   * Σε αυτό το στάδιο, ζητείται πιστοποίηση από το εκάστοτε Πανεπιστήμιο.
  
7. Προσκόμιση πληροφοριών διανομέων

    * Εδώ θα δίνονται πληροφορίες, όπως:
        * Διεύθυνση
        * Τρόποι επικοινωνίας
        * Ωράρια
        * ...

#### Σενάριο Χρήσης Δήλωσης Συγγράμματος

> Ο Παναγιώτης πρόκειται να χρησιμοποιήσει για πρώτη φορά τον Εύδοξο. Του είπαν οι συμφοιτητές του το όνομα του ιστοχώρου και το έψαξε στο Google. Στόχο >έχει να δηλώσει τα συγγράμματα των μαθημάτων που θα παρακολουθήσει αυτό το εξάμηνο στη σχολή του. Αρχικά, βρίσκεται στην κεντρική σελίδα και παρατηρεί τα 4 χρωματισμένα κουτιά. Κάνει κλίκ στην επιλογή "Δήλωση Συγγραμμάτων" της κατηγορίας "Φοιτητές" και ανοίγει ένα pop-up που απαιτεί σύνδεση/δημιουργία λογαριασμού.
>
> Δεδομένου οτι είναι η πρώτη του φορά, επιλέγει να εγγραφεί στο σύστημα. Παντώντας "Εγγραφή" μεταβιβάζεται σε μια νέα σελίδα όπου του ζητούνται οι απαραίτητες πληροφορίες:
>    1. Αριθμός Μητρώου
>    2. Πανεπιστήμιο και τμήμα φοίτησης
>    3. Έτος εγγραφής
>    4. Ονοματεπώνυμο
>    5. Email
>    6. Password
>
> Πατάει "Εγγραφή" και μεταφέρεται στη σελίδα δήλωσης συγγραμμάτων. Εκεί, επειδή είναι φοιτητής του πρώτου εξαμήνου κάνει κλικ στο dropdown menu εξαμήνων της μπάρας αναζήτησης και επιλέγει το 1ο εξάμηνο. Χωρίς να επιλέξει συγκεκριμένο μάθημα απο τα υπόλοιπα πεδία της μπάρας αναζήτησης, πατάει το κουμπί αναζήτησης και εμφανίζονται όλα τα συγγράμματα του 1ου εξαμήνου κατηγοριοποιημένα ανα μάθημα. Έχοντας αρκετό χρόνο ακόμη πριν πάει για καφέ με την παρέα του, αποφασίζει πως όχι μόνο δεν θα επιλέξει στην τύχη συγγράμματα, αλλά πως θα ξεφυλλίσει και μερικά. Έτσι λοιπόν βρίσκει το σύγγραμμα "Η Μηχανική και Εγώ" και κάνει κλίκ στον σύνδεσμο "Ενδεικτικό Απόσπασμα". Αυτό του ανοίγει μία νέα σελίδα, στην οποία προβάλλεται το pdf. Μετά απο λίγη ώρα επιφανειακού διαβάσματος, αποφασίζει ποιό προτιμάει και πατάει το κουμπί "Επιλογή" δίπλα απο το σύγγραμμα, του οποίου το background αλλάζει χρώμα, αναδεικνύοντας την επιλογή του.
>
> Τότε είναι που τον διαπερνά ένα ρίγος αναποφασιστικότητας, καθώς θυμήθηκε πως ο καθηγητής πρότεινε άλλο σύγγραμμα από αυτό που επέλεξε. Ο Παναγιώτης αναστατώθηκε, καθώς σε άλλα site θα έπρεπε να ανοίξει το καλάθι "αγορών" του σε άλλη σελίδα και να βγάλει το προϊόν που πρόσθεσε. Αυτό, όμως, θα κρατήσει μονάχα μια στιγμή, καθώς συνειδητοποιεί πως τα κουμπιά που έγραφαν "Επιλογή" τώρα γράφουν "Αλλαγή" και πως το κουμπί που πάτησε έχει αλλάξει σε κόκκινο χρώμα και αναγράφεται πάνω του "Ακύρωση". Επιπλέον, στα δεξιά υπάρχει μία λίστα με τα επιλεγμένα συγγράμματα, όπου το καθένα έχει ένα εικονίδιο διαγραφής απο δίπλα. Χαρούμενος που δέν θα υποχρεωθεί να περάσει απο μια βασανιστική διαδικασία αναίρεσης της επιλογής του, πατάει το κουμπί "Αλλαγή" δίπλα απο το σύγγραμμα που του πρότεινε ο καθηγητής του και βλέπει ένα pop-up να τον ρωτάει εάν είναι σίγουρος για την αλλαγή. Πατάει "Ναί" και γίνεται πάλι με κατάλληλη χρωματική αλλαγή πασιφανής η διεκπαιρέωση της επιλογής.
>
> Παρομοίως, συνεχίζει και με τα άλλα μαθήματα. Στο τέλος πατάει το κουμπί "Υποβολή Δήλωσης" και μετά απο ένα pop-up που ρωτάει αν είναι σίγουρος για τη δήλωσή του, πατάει "Ναι" και υπόκειται σε έναν τελευταίο έλεγχο πιστοποίησης στοιχείων, καθώς δεν έκανε link το account του πανεπιστημίου με το account του Εύδοξου.
>
> Τέλος, λαμβάνει τα απαραίτητα στοιχεία διανομέων τα οποία εκτυπώνει για να πάει αργότερα να παραλάβει τα συγγράμματα.
>
> Ευχαριστημένος με την όλη ταχύτατη διαδικασία, ντύνεται και πάει να απολαύσει τον καφέ του γεμάτος ελπίδες για το μέλλον του στη σχολή...

---

### Εκδότης - Καταχώριση Συγγράμματος

#### Ανάλυση Εργασιών Καταχώρισης Συγγράμματος

1. Είσοδος στην αρχική σελίδα του Εύδοξου

2. Εύρεση κατηγορίας "Εκδότες"

    * Για την διευκόλυνση των χρηστών, συνίσταται η κατηγοριοποίηση των λειτουργιών σε ομάδες χρηστών. Η κάθε κατηγορία, εν δυνάμει θα περιέχει συνδέσμους προς όλες τις επιμέρους λειτουργίες

3. Επιλογή "Καταχώριση Συγγραμμάτων"

4. Είσοδος - Login/Sign up

    * Να τονιστεί πως ο χρήστης **μπορεί να κάνει login ή sign up οποτεδήποτε θέλει**, απλά στην προκειμένη υποθέτουμε πως δέν κανει απο δική του πρωτοβουλία, οπότε όταν το σύστημα απαιτεί έγκυρη είσοδο, θα του ζητηθούν τότε τα στοιχεία του.
    * Το log in εδώ έχει σημασία, διότι πρέπει να γίνει πιστοποίηση της ταυτότητας του Εκδοτικού Οίκου.

5. Εισαγωγή σχετικών στοιχείων του συγγράμματος προς καταχώρηση στα κατάλληλα πεδία. Μερικά ενδεικτικά τέτοια στοιχεία είναι τα εξής:
    * ISBN
    * Τίτλος βιβλίου
    * Εκδοτικός Οίκος (Ίσως αχρείαστο απο τη στιγμή ύπαρξης λογαρισμού)
    * Έτος Έκδοσης
    * Όνομα Συγγραφέα
    * Εξώφυλλο
    * Πίνακας Περιεχομένων
    * Ενδεικτικό απόσπασμα σε μορφή pdf
    * ...

6. Κλίκ στο κουμπί "Καταχώριση"

7. Επιλογή σημείου διανομής (optional)
    * Δίνεται η δυνατότητα στον εκδότη να επιλέξει σημείο διανομής τη στιγμή που καταχωρεί το σύγγραμμα. Αν δεν επιθυμεί κάτι τέτοιο μπορεί να κάνει τη διαδικασία αυτή από το προφίλ του.

#### Σενάριο Χρήσης Καταχώρισης Συγγράμματος

> Ο Μανώλης έχει χρησιμοποιήσει κάποιες φορές τον ιστότοπο οπότε δεν χρειάζεται να δημιουργήσει λογαριασμό. Θέλει να σχολάσει νωρίς και βιάζεται σχετικά να ξεμπερδέψει με την καταχώρηση του συγγράμματος "Η Μηχανική και εγώ".
>
> Αρχικά, ανοίγει τον φυλλομετρητή του και γράφει στην μπάρα αναζήτησης "www.google.gr", όπως τον δίδαξε η κόρη του. Εκεί, γράφει "Εύδοξος" και πατάει το πρώτο αποτέλεσμα. Εμφανίζονται οι 4 γνώριμες χρωματιστές κατηγορίες. Έχοντας συνηθίσει το layout της σελίδας, πατάει απευθείας το κουμπί "Καταχώριση Συγγραμμάτων" στην κατηγορία "Εκδότες". Τότε, του ζητείται να εισέλθει στον λογαριασμό του για να συνεχίσει.
>
> Αφού συνδεθεί, βρίσκεται αντιμέτωπος με τη φόρμα καταχώρισης συγραμμάτων. :Αρχίζει να εισάγει τα απαραίτητα δεδομένα του βιβλίου προς έκδοση. Απο αβλεψία, όμως, βάζει ημερομηνία έκδοσης 31/10/1821. Το σύστημα τον ενημερώνει για το ανόητο λάθος του και εκείνος γρήγορα το διορθώνει. Εν τέλει, πατάει "Καταχώριση" και του ζητείται να ταυτοποιήσει μια τελευταία φορά τα στοιχεία του.
>
> Αμέσως μετά, έχοντας συνεννοηθεί με το βιβλιοπωλείο του οίκου που βρίσκεται λίγο πιο κάτω, το επιλέγει ως σημείο διανομής από τη λίστα που εμφανίζεται και πατάει αποθήκευση. Μεταφέρεται στη σελίδα "Περασμένα Συγγράμματα" όπου βλέπει ότι το σύγγραμμά του περάστηκε στο σύστημα. Παρατηρεί όμως, ότι έχει γράψει λάθος το όνομα του συγγραφέα. Έχει γράψει "Ιωάννης Γεωργίου" αντί για "Ιωάννης Ιωάννου" και σκέφτεται: "Ώχ, τί θα κάνω τώρα;", αναστατωμένος. Βλέπει το κουμπί "Επεξεργασία" και αναφωνεί: "Ά!". Πατάει το κουμπί και μεταφέρεται στη σελίδα καταχώρισης, αλλά με συμπληρωμένα πεδία. Αλλάζει το όνομα και πατά "Αποθήκευση". Ξαναεπιλέγει το σημείο διανομής, πατάει "Αποθήκευση" και βλέπει ότι το λάθος του διορθώθηκε.
>
> Κλείνει τον φυλλομετρητή και τον υπολογιστή του, ικανοποιημένος με την ταχύτητα με την οποία εκτέλεσε το καθήκον του, και οδεύει προς το σπίτι του, σφυρίζοντας λαϊκά κρητικά άσματα.

---

### Ανάλυση απαιτήσεων - Καταγραφή προδιαγραφών

|    | Aπαιτήσεις                                               | Αναγκαιότητα |    Ομάδες Χρηστών    |                                                                                                                                                                                                                                                                                                                                                                                                                                                                                 Προδιαγραφές                                                                                                                                                                                                                                                                                                                                                                                                                                                                                  |
|:--:|:---------------------------------------------------------|-------------:|:--------------------:|:-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------:|
| 1  | Αναζήτηση Συγγραμμάτων                                   |   Απαραίτητη |         Όλοι         |                                                                                                                                                                                                                                                                                                                     Αναζήτηση βάσει keywords: Όνομα, ISBN, Θέμα, κλπ. Autocomplete πιθανών keywords για αποδοτικότερη αναζήτηση. Ύπαρξη μπαρών αναζήτησης στην αρχική σελίδα, κάτω ακριβώς από τις κατηγορίες ομαδών χρηστών. Μία μπάρα για τα keywords, και 2-3 για επιλογή Πανεπιστημίου-Τμήματος-Μαθήματος.  Εμφάνιση όλων των αποτελεσμάτων σε λίστα.                                                                                                                                                                                                                                                                                                                     |
| 2 | Ευκολία μετάβασης απο ενέργεια σε ενέργεια ( πχ καταχώρηση - προβολή) | Επιθυμητή | Όλοι | Ύπαρξη πλαϊνού μενού πλοήγησης κατά τη διάρκεια οποιασδήποτε ενέργειας, οποιασδήποτε ομάδας χρηστών (βλ. wireframe)  |
| 3 | Επιλογή επιθυμητών συγγραμμάτων προς δήλωση              |   Απαραίτητη |       Φοιτητές       |                                                                                                                                                                                                                               Εμφάνιση δυνατών συγγραμμάτων σε λίστα, και επιλογή τους με σχετικό κουμπί "Επιλογή". Αν είναι ήδη επιλεγμένο, αλλαγή  background-color, μετατροπή κουμπιού σε "Ακύρωση" και προσθήκη συγγράμματος στη λίστα με τα επιλεγμένα συγγράμματα που εμφανίζεται στο πλάι. Κουμπί στο τέλος της πλαϊνής λίστας επιλεγμένων συγγραμμάτων "Υποβολή". Πατώντας το κουμπί, εμφανίζεται ένα "Are you sure?" popup, το οποίο περιέχει τα επιλεγμένα συγγράματα. Επιλέγοντας "Ναι", μεταφερόμαστε στη σελίδα "Τρέχουσα Δήλωση".                                                                                                                                                                                                                                |
| 4  | Αναζήτηση συγραμμάτων που δικαιούται ο φοιτητής          |   Απαραίτητη |       Φοιτητές       |                                                                                                                                                                                                                                                                                                                        Ένα search bar στην σελίδα δηλώσεων με πεδίο για keywords/όνομα/isbn καθώς και 2 drop-down μενού για τα εξάμηνα και τα μαθήματα που δρούν ώς φίλτρα αναζήτησης.                                                                                                                                                    
| 5 | Προβολή ήδη επιλεγμένων συγγραμμάτων κατά τη διάρκεια της δήλωσης | Επιθυμητή | Φοιτητές | Λίστα επιλεγμένων συγγραμμάτων στα δεξιά της σελίδας δήλωσης συγγραμμάτων με δυνατότητα γρήγορης αφαίρεσης συγγράμματος.                                                                                                       |
| 6  | Προεπισκόπηση Δηλώσεων (Τρέχουσα - Παλαιές)              |   Απαραίτητη |       Φοιτητής       |                                                                                                                                                                                                   Κουμπί στην κατηγορία "Φοιτητές" της αρχικής σελίδας "Προεπισκόπηση Δηλώσεων",  όπου μεταφέρει στη σελίδα "Δηλώσεις" του Προφίλ του χρήστη. Αν δεν έχει γίνει  σύνδεση, εμφανίζει popup σύνδεσης και συνεχίζει. Εκεί οι δηλώσεις χωρίζονται  σε "Τρέχουσα" και "Παλαιές". Οι παλαιές δηλώσεις είναι σε λίστα, διαχωρισμένες από το εξάμηνο στο οποίο δηλώθηκαν. Τέλος, πατώντας οποιαδήποτε δήλωση  μεταφερόμαστε σε σελίδα προεπισκόπησης της δήλωσης αυτής, όπου εμφανίζονται τα συγγράμματα  σε λίστα με όλες τις πληροφορίες τους, καθώς και το σημείο διανομής τους.                                                                                                                                                                                                   |
| 7 | Καταχώριση συγγράμματος στο σύστημα                      |   Απαραίτητη |       Εκδότης        |                                                                                                                                                                                                                                                                                    Κουμπί στην κατηγορία "Εκδότες" της αρχικής σελίδας "Καταχώριση  Συγγραμμάτων" που οδηγεί στη σελίδα καταχώρισης μετά απο Σύνδεση Χρήστη (άμα  έχει προηγηθεί σύνδεση, τότε μεταφέρει απευθείας στη σελίδα καταχώρισης). Εκεί, συμπλήρωση φόμρας με όλα τα απαραίτητα στοιχεία του συγγράμματος. Έπειτα υπάρχει δυνατότητα επιλογής διανομέα, αλλά δεν είναι απαραίτητη. (βλ. Επιλογή σημείου διανομής)                                                                                                                                                                                                                                                                                    |
| 8 | Ελαχιστοποίηση λαθών καταχώρισης συγγράμματος            |    Επιθυμητή |       Εκδότης        |                                                                                                                                                                                                                                                                                                                                                                   Κατά την εισαγωγή στη φόρμα καταχώρισης, υπάρχουν μηχανισμοί πρόληψης λαθών.  Για παράδειγμα, κατά την εισαγωγή ημερομηνίας, ύπαρξη ημερολογίου για  ευκολότερη επιλογή, ένδειξη λαθους σε μη έγκυρο ISBN, μη έγκυροι αριθμοί έκδοσης...                                                                                                                                                                                                                                                                                                                                                                    |
| 9 | Επιλογή σημείου διανομής                                 |   Απαραίτητη |       Εκδότης        |                                                                                                                                                                                                                                                                                                                            Εμφάνιση διαθέσιμων διανομέων είτε μετά τη διεκπεραίωση της καταχώρισης, είτε από το προφίλ του εκδότη (μπορεί να μην έχει επιλέξει διανομέα κατά την καταχώριση του),   σε λίστα, όπως και τα συγγράμματα στις δηλώσεις των φοιτητών. Από εκεί επιλογή διανομέα με κουμπί "Επιλογή"/"Ακύρωση" και τελική επιβεβαίωση.                                                                                                                                                                                                                                                                                                                             |
| 10 | Προβολή/Διαχείριση περασμένων  βιβλίων στο σύστημα       |   Απαραίτητη |       Εκδότης        |                                                                                                                                                                                                                                                                                                                                              Κουμπί στην κατηγορία "Εκδότες" της αρχικής σελίδας "Διαχείρηση Συγραμμάτων", όπου μεταφέρει στη σελίδα Συγγράμματα του προφίλ του εκδότη. Εκεί εμφανίζονται όλα τα περασμένα συγγράματα σε λίστα, και δίνεται η δυνατότητα διαγραφής ή προσθήκης  (καταχώρισης) νέου συγγράματος.                                                                                                                                                                                                                                                                                                                                               |
| 11 | Καταχώριση προγράμματος σπουδών στο σύστημα              |   Απαραίτητη |      Γραμματεία      |                                                         Κουμπί στην κατηγορία "Γραμματείες" της αρχικής σελίδας "Καταχώριση προγράμματος σπουδών" όπου μεταφέρει στη σελίδα καταχώρισης/αντιστοίχισης μετά από σύνδεση σε λογαριασμό. Εκεί εμφανίζονται όλα τα μαθήματα που έχουν καταχωρηθεί στο παρελθόν (αν υπάρχουν), από οποιονδήποτε υπάλληλο της γραμματείας του τμήματος, στο οποίο ανήκει ο χρήστης (προσδιορίζεται κατά την εγγραφή). Τα μαθήματα εμφανίζονται όλα σε μια πλαϊνή λίστα το ένα κάτω από το άλλο. Υπάρχει η δυνατότητα αναζήτησης με το όνομα του μαθήματος και δυνατότητα ταξινόμησης. Πατώντας πάνω στο μάθημα, εμφανίζονται στα δεξιά της λίστας (main section) τα στοιχεία του μαθήματος (και κουμπί για εμφάνιση συγγραμμάτων βλ. επόμενη απαίτηση),  τα οποία είναι τροποποιήσιμα. Για να προσθέσουμε καινούργιο μάθημα, ύπαρξη κουμπιού "Προσθήκη" στο πάνω μέρος της πλαϊνής μπάρας.                                                          |
| 12 | Αντιστοίχιση μαθήματος - συγγράμματος                    |   Απαραίτητη |      Γραμματεία      | Κουμπί στην κατηγορία "Γραμματείες" της αρχικής σελίδας "Αντιστοίχιση Συγγραμμάτων" όπου μεταφέρει στη σελίδα καταχώρισης/αντιστοίχισης μετά από σύνδεση σε λογαριασμό. Εκεί εμφανίζονται όλα τα μαθήματα που έχουν καταχωρηθεί στο παρελθόν (αν υπάρχουν), από οποιονδήποτε υπάλληλο της γραμματείας του τμήματος, στο οποίο ανήκει ο χρήστης (προσδιορίζεται κατά την εγγραφή). Τα μαθήματα εμφανίζονται όλα σε μια πλαϊνή λίστα το ένα κάτω από το άλλο. Υπάρχει η δυνατότητα αναζήτησης με το όνομα του μαθήματος και δυνατότητα ταξινόμησης. Πατώντας πάνω στο μάθημα, εμφανίζονται στα δεξιά της λίστας (main section) τα στοιχεία του μαθήματος καθώς μαζί με ένα κουμπί "Αντιστοίχιση", το οποίο κάνει expand ένα μενού με τα ήδη αντιστοιχισμένα συγγράμματα (αν υπάρχουν). Για αντιστοίχιση νέου συγγράμματος,  ύπαρξη κουμπιού "+" για αναζήτηση συγγράμματος. Επιπλέον, ύπαρξη δυνατότητας "Προτεινόμενο Σύγγραμμα", σε ένα ή περισσότερα συγγράμματα ανά μάθημα. |
| 13 | Προβολή μαθημάτων - αντιστοιχισμένων συγγραμμάτων        |   Απαραίτητη |      Γραμματεία      |                                                                                                                                                                                                                                                                                                                                                                                                                                                           Χρήση της προδιαγραφής από τις 2 προηγούμενες απαιτήσεις                                                                                                                                                                                                                                                                                                                                                                                                                                                            |
| 14 | Προβολή - Αποδοχή - Άρνηση αιτήσεων διανομής από εκδότες |   Απαραίτητη |      Διανομέας       |                                                                                                                                                                                                                                                               Κουμπί στην κατηγορία "Διανομέις" της αρχικής σελίδας "Αντιστοίχιση Συγγραμμάτων" όπου μεταφέρει στη σελίδα αιτήσεων του προφίλ του χρήστη μετά από σύνδεση σε λογαριασμό. Εκεί εμφανίζονται όλες οι αιτήσεις διανομής που έχουν γίνει από τους εκδότες, μαζί με τα στοιχεία του συγγράμματος και του εκδότη και δίνεται  δυνατότητα αποδοχής ή άρνησης της αίτησης αυτής. Σε κάθε περίπτωση ο εκδότης ενημερώνεται για την κατάσταση της αίτησης                                                                                                                                                                                                                                                               |
| 15 | Προσκόμιση / Παράδοση Συγγράμματος                       |   Απαραίτητη | Διανομέας - Φοιτητής |                                                                                                                       Στη σελίδα "Τρέχουσα Δήλωση" πάνω πάνω θα εμφανίζεται ένας κωδικός PIN της δήλωσης αυτής. Ο φοιτητής με αυτόν τον κωδικό PIN θα πηγαίνει στο σημείο διανομής που  αναγράφεται ανά σύγγραμμα και θα λέει τον κωδικό αυτό. Ο διανομέας πατώντας την επιλογή "Παράδοση Συγγραμμάτων" της κατηγορίας "Διανομείς" της αρχικής σελίδας, θα οδηγείται σε σελίδα που του εμφανίζεται ένα πλαίσιο εισαγωγής PIN. Γράφοντας το PIN εμφανίζονται το/τα συγγράμμα/τα της δήλωσης που συνδέονται με αυτό το σημείο διανομής. Θα προσδιορίζεται εκεί, αν το/τα συγγράμμα/τα έχουν ήδη παραδοθεί ή όχι, για να μην γίνει λάθος. Τέλος, θα πατά "Παράδοση" και εν δυνάμει στη δήλωση του φοιτητή θα εμφανίζεται το σύγγραμμα ως "Προσκομισθηκε".                                                                                                                        |
